---
part: Marketing
title: Waarom je als bedrijf een podcast moet starten?
dates: 28 OKTOBER 2022
image: /img/blog-podcast/hero.png
intro: "“Make podcasts great again!” De doorwinterde luisteraar kan het citaat vast wel koppelen aan één van de vele podcasts die ons land rijk is. Het moet nu eenmaal gezegd: het Belgische aanbod is heel groot, en bovendien erg hoogstaand. Tijdens de Belgian Podcast Awards op 27 oktober ging De Kroongetuigen met de hoofdprijs naar huis. Maar de mogelijkheden stoppen niet bij een leuke ontspanning tijdens de dagelijkse routine. Een podcast kan namelijk ook een strategische meerwaarde zijn voor je bedrijf."
tag: marketing
tags: blogs
layout: blog-detail
---

Enter podcastmarketing. Beknopt uitgelegd is dit een vorm van marketing waarbij je jezelf, je product, je diensten en je merk verkoopt door unieke gesproken content te creëren en delen met een geïnteresseerde doelgroep. Je deelt die inhoud volledig gratis met je potentiële luisteraars met als doel hen te beïnvloeden en te informeren over wat je voor hen kan betekenen. Zonder al te direct over te komen natuurlijk.

### Waarom starten met een podcast?
Als bedrijf denk je niet meteen dat je merk geschikt kan zijn voor een podcast, maar in het overgrote deel van de gevallen is dat een misvatting. Uiteraard is puur entertainment de hoofdreden van de meeste podcasts, al dan niet door in te pikken op een welbepaalde niche. De menselijke nieuwsgierigheid zorgt ervoor dat er een aanzienlijke behoefte is naar informatieve podcasts voor zowat iedere sector, dus waarom zou jouw bedrijf die niet kunnen opvullen.
Belangrijk is wel dat je het produceren van je podcast ook koppelt aan je marketingstrategie. Als er geen leads, aanvragen of verkopen volgen, hoef je niet te overinvesteren. Daarnaast kan het nuttig zijn om je inspanningen aan te vullen met e-mails, advertising en andere kanalen. Zo maak je het deel van een groter marketing geheel.

### Waarom starten met een podcast?
Een podcast uit de grond stampen is hard werken, maar een geweldige manier om op grote schaal betrokkenheid te creëren bij een vooropgesteld doelpubliek. 18% van de Vlaamse internetgebruikers luistert minstens <ins>1 keer in de maand naar een podcast,</ins> de helft daarvan doet dat zelfs **wekelijks.** Het aantal dat tot op vandaag blijft toenemen.
Waar een radioboodschap stopt na enkele (tientallen) seconden, heb je in podcasts de tijd om uitgebreid in te gaan op het verhaal van je product met alle voordelen, toepassingen, testimonials en nog veel meer. Dit maakt hen meteen ook veel boeiender, duidelijker en toegankelijker dan de meeste andere content. Door experts, medewerkers of klanten uit te nodigen zorg je meteen ook voor een zekere intimiteit en geloofwaardigheid ten opzichte van je luisteraars. Zo word je meer dan een advertentie, maar een stem.